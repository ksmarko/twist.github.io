
<html>
	<head>
		<title></title>
			<link rel="stylesheet"href="../styles/styles.css" type="text/css">
	</head>
	<body bgcolor="#e8d7c8">
		<div style="padding-left: 150px">
		<br>
		<h2> &nbsp; &nbsp; Біла симфонія </h2>
		<p id="pre">
		Було нам тоді не до сміху. <br>
		Ніч підняла завісу –<br>
		біла симфонія снігу <br>
		пливла над щоглами лісу.<br>
		<br>
		А ліс, як дрейфуюча шхуна, <br>
		скрипів, у льоди закутий… <br>
		І хлопець, зворушливо юний, <br>
		сказав із дорослим смутком:<br>
		<br>
		– Ти пісня моя лебедина, <br>
		останнє моє кохання…<br>
		В такому віці людина <br>
		завжди кохає востаннє.<br>
		<br>
		Бо то уже справа гідностi – <br>
		життя, бач, як сон, промайнуло. <br>
		Підлітки для солідностi <br>
		мусять мати минуле.<br>
		<br>
		Завіяні снігом вітрила <br>
		звисали, як біла гичка… <br>
		Я теж йому щось говорила, <br>
		і теж, певно, щось трагічне.<br>
		<br>
		Було кохання фатальне, <br>
		майже з драми Ростана… <br>
		Я тільки сніг пам'ятаю, <br>
		отой, що давно розтанув.<br>
		<br>
		Білу симфонію снігу, <br>
		шхуну, в льоди закуту…<br>
		А нам з тобою – до сміху! <br>
		А нам з тобою не смутно!<br>
		<br>
		І добре тобі, і весело <br>
		на білому світі жити. <br>
		Ти тільки, як всі воскреслі, <br>
		не любиш про смерть говорити.<br>
		<br>
		І маєш, напевно, рацію. <br>
		Минуле вмерзає в кригу. <br>
		І це вже не декорація…<br>
		Біла симфонія снігу.<br>
		<br>
		Стогне завія до рання, <br>
		зламавши об ліс крило… <br>
		Ти – моє перше кохання. <br>
		Останнє уже було.<br>
		<br>
		© Ліна Костенко <br>
		</p>
		<br>
		<a href="https://www.e-reading.club/book.php?book=1000257" target="_blank">Перейти на сайт віршів</a>
		<br>
		<a href="http://www.vk.com/poetry_of_ukrainy">Сторінка української літератури</a>
		</div>
		<br><br>
	</body>
</html>
